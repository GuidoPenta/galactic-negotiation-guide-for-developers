# Guida galattica alla negoziazione (aumentiamo sta RAL daje su)

_Sottotitolo: Come negoziare la tua RAL senza ansia, senza perdere offerte, e senza passare per un/una mercenario/a_


## Indice

🔧 1. Negoziare è un’abilità tecnica

💼 2. Prima del colloquio: preparare il terreno e studiare il mercato

📈 3. Durante la selezione: gioca bene le tue carte

🛠️ 4. Dopo l’offerta: negoziare sul serio

🏢 5. Sei già assunto/a? Come chiedere un aumento

🔮 6. Bonus track: negoziazione avanzata



## 1) Negoziare è un'abilità (tecnica)
Perché devi imparare a negoziare (spoiler: è parte del tuo stack)

💡 TL;DR:
Se non sai negoziare, perdi soldi. Sempre. E spesso nemmeno te ne accorgi. Molti vedono la negoziazione come qualcosa di sporco, manipolativo o “da venditore di fuffa”. Spoiler: è l’opposto.
Negoziare significa fare in modo che il tuo lavoro venga valutato in modo corretto. È una conversazione, non un conflitto. È un confronto tra due parti che vogliono collaborare, ma hanno interessi (legittimamente) diversi. Parliamoci chiaro: l'azienda non è una Onlus, e molto spesso
l'obiettivo dell'azienda è pagarti il minimo pur di assumerti. Tu, dall'altro lato, devi essere capace di far percepire il tuo valore (professionale, umano, di bagaglio pregresso, etc).
Nel mondo reale non ci sono quest invisibili che si completano in background mentre scrivi buon codice. Se vuoi che il tuo valore venga riconosciuto — e pagato — devi saperlo negoziare. Ho conosciuto tantissimi bravi dev totalmente sottopagati perché, banalmente, non hanno saputo negoziare RAL decenti (o che, peggio ancora, rimangono immobili da anni nella loro azienda attuale senza essere in grado di chiedere più soldi).

Negoziare non significa fregare l’altro/a, attenzione: significa trovare un accordo che sia sostenibile per entrambe le parti. È una skill comunicativa, ma soprattutto analitica: ci sono interessi da allineare, vincoli da capire, leve da usare. È roba tecnica, è problem solving. 
Il che ci porta al punto cruciale: negoziare, per come la vedo io, è a tutti gli effetti una competenza tecnica. Se ottimizzi query SQL, puoi ottimizzare anche la tua prossima RAL.
Il prezzo del non saperlo fare è altissimo! Ogni volta che accetti una proposta senza fare domande, che rispondi “va bene così” anche se non ti convince, o che non chiedi un aumento “perché tanto non è il momento”, o che fornisci la tua busta paga (!!!) stai regalando valore. Magari anche parecchio. E non lo recuperi più.
Negoziare vuol dire prenderti la responsabilità di far valere quello che porti, la persona che sei, i problemi che risolvi, il business che fai crescere, le esperienze pregresse che hai nella tua "cassetta degli attrezzi".
Bada bene: nessuno ti regalerà niente, e non è perché il mondo è cattivo. È perché nessuno conosce meglio di te il tuo contributo, il tuo potenziale, la tua evoluzione. Se non impari a comunicarlo tu, non lo farà nessun altro. O peggio: lo farà qualcun altro al posto tuo, e magari lo farà male.
In questa guida vedremo come trattare la negoziazione come si deve: non come un talento magico per chi ha la parlantina, ma come una serie di strumenti, strategie e mindset che puoi imparare, testare, iterare.
Come tutto il resto del tuo lavoro.
